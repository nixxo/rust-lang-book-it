# Utilizzare le _struct_ per Strutturare Dati Correlati

Una _struttura_ (_struct_ d'ora in poi) è un tipo di dati personalizzato che ti
permette di raggruppare e denominare più valori correlati che formano un gruppo
significativo. Se sei familiare con un linguaggio orientato agli oggetti, una
_struct_ è simile agli attributi di dati di un oggetto. In questo capitolo,
confronteremo le tuple con le _struct_ per costruire su ciò che già conosci e
dimostrare quando le _struct_ sono un modo migliore per raggruppare dati.

Dimostreremo come definire e istanziare le _struct_. Discuteremo come definire
funzioni associate, in particolare il tipo di funzioni associate chiamate
_metodi_ (_methods_), per specificare il comportamento associato a un _type_
_struct_. Le _struct_ ed _enum_ (discussi nel Capitolo 6) sono i blocchi di
costruzione per creare nuovi _type_ nel dominio del tuo programma per sfruttare
appieno il controllo dei _type_ in fase di compilazione di _Rust_.
